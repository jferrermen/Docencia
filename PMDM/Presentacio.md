---
lang: ca
titlepage: false
toc: false
---

# Programació Multimèdia i dispositius mòbils

## Objectius

Segons el RD del títol de DAM, els objectius del mòdul PMDM són:

1. Aplicar **tecnologies de desenvolupament per a dispositius mòbils** avaluant les seues característiques i capacitats.
2. **Desenvolupar aplicacions per a dispositius mòbils** analitzant i emprant les tecnologies i llibreries específiques.
3. Desenvolupar programes que integren **continguts multimèdia** analitzant i emprant les tecnologies i llibreries específiques.
4. Seleccionar i provar **motors de jocs** analitzant l'arquitectura de jocs 2D i 3D.
5. **Desenvolupar jocs 2D i 3D senzills** utilitzant motors de jocs.

## Unitats

Segons aquests objectius, i tenint en compte les tendències actuals de mercat, 

* Primer Trimestre
    * **UD 00.** Repàs de Programació
    * **UD 01.** Anàlisi de tecnologies per a aplicacions en dispositius mòbils
    * **UD 02.** Programació d'aplicacions per a dispositius mòbils
        * Programació Android: Kotlin
        * Programació multiplataforma: Ionic/Flutter

* Segon Trimestre
    * **UD 03.** Utilització de llibreries multimèdia integrades
    * **UD 04.** Anàlisi de motors de jocs
    * **UD 05.** Desenvolupament de jocs 2D i 3D

## Com treballarem?

* **Semipresencialitat:**
    * Lectura comprensiva i estudi de la teoria exposada en cada unitat,
    * Lectura de documentació addicional per ampliar coneixements,
    * Realització dels exercicis i les pràctiques guiades que acompanyen la teoría de la unitat,
    * Realització d’activitats i pràctiques de consolidació i reforç
    * Participació en els fòrums de debat de les unitats
    * Realització i lliurament d’Activitats Pràctiques d’Avaluació Continuada (APAC) per a la seua correcció i avaluació dins el termini establert. 

* **Materials**
    * Apunts proporcionats pel professor. De cada unitat didàctica es proporcionaran diversos documents amb les explicacions teòriques i exemples pràctics que contribuïsquen a assolir els objectius de la unitat.
    * Textos d’ampliació i enllaços a articles i documentació oficial relacionats amb cada unitat.
    * Pràctiques i exercicis resolts per reforçar el que s’ha exposat als apunts.
    * Tot aquest material s’oferirà a través de l’aula virtual durant el desenvolupament de cada unitat. 
    * A més, dins l’aula virtual, disposarem d’un fòrum general per comentar aspectes globals del mòdul, i un fòrum per cada unitat didàctica, per tal de resoldre dubtes i tractar aspectes relacionats amb la unitat.

* **Programari**: El programari a utilitzar serà principalment lliure, i se us donaran instruccions en cada unitat per a la seua descàrrega i instal·lació. A grans trets, el programari a utilitzar serà:
    * Ubuntu 20.04/JustiX, com a sistema operatiu de base. Per tal de facilitar-vos el treball, als ordinadors del centre disposeu de la capa de programari JustiX, de la qual teniu informació a [https://ieseljust.github.io/justix-focal/](https://ieseljust.github.io/justix-focal/) per si voleu instal·lar-la als vostres ordinadors.
    * Visual Studio Code com a editor de codi, que suporta diferents llenguatges, i és bastant ampliable amb extensions. 
    * Android Studio, com a IDE per al desenvolupament en Android
    * El programari més específic, com llibreries i frameworks s’anirà indicant al llarg de les diferents unitats  didàctiques.

## Tutoríes

* Tutoríes col·lectives presencials
    * No són obligatòries.
    * Són en grup.
    * Serviran per fer un seguiment del mòdul i explicar les parts més complexes. En elles, també s’orientarà el treball a realitzar i s’aclariran dubtes generals.
    * L’horari de les tutories col·lectives serà:
        * Dimarts, de 8:55 a 10:45
        * Dijous, de 18:30 a 20:20

    * Tutories individuals
        * De forma presencial, podeu consultar directament els dubtes amb el professor.
        * Caldrà concretar cita prèviament, per tal d’organitzar les tutories.
        * L’horari previst d’atenció per a les tutories individualitzades serà:
            * Dilluns(*) i Divendres, de 11:15 a 12:10

## Avaluació

Podreu optar a dos sistemes d’avaluació:

* **Avaluació continuada**: Consisteix al seguiment i realització de les Activitats Pràctiques d’Avaluació Continuada, que suposaran un 70% de la nota final, més la realització d’una prova de validació el dia de la convocatòria, amb un pes del 30%, i que versarà sobre les Activitats d’Avaluació Continuada realitzades. Per tal de poder obtenir la nota mitjana de l’avaluació, caldrà haver obtingut una qualificació d’un 5 en cadascuna de les parts. Su no supereu la part d’Avaluació Continuada, caldrà realitzar l’examen de l’avaluació. La nota de l’avaluació continuada serà la mitjana ponderada de cada Activitat Pràctica d’Avaluació Continuada en funció de les hores dedicades a cadascuna.
* **Examen d’avaluació** (Parcials): Si no s’opta per l’avaluació continuada o aquesta no es supera amb la nota mínima, podeu realitzar l’examen de l’avaluació, consistent en un exercici de caràcter pràctic sobre tot el temari vist fins el moment de la prova. 

En cas de no superar la prova de validació de l’avaluació continuada o l’examen d’avaluació parcial corresponent, disposareu d’un examen a final de curs. La nota del mòdul, serà doncs la nota d’aquesta prova final.

A més, disposeu d’una convocatòria extraordinària el mes de juny si no s’han superat les avaluacions anteriors. La nota del mòdul, serà doncs la nota que obtingueu en aquest examen.
